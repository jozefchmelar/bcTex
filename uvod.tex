\chapter*{Úvod}
\addcontentsline{toc}{chapter}{Úvod}

Žijeme v dobe kedy výkonné mobilné zariadenia nepatria medzi majetok vyvolených ľudí, ale takmer o samozrejmú výbavu každého človeka, či už sa jedná o študenta, alebo prezidenta. Je úžasné a zároveň úsmevné ako namiesto obyčajného budíka používame zariadenie s porovnateľným výkonom ako počítač z pred pár rokov. Veľa ľudí pred spánkom zapojí svoj telefón do nabíjačky, ráno ich zobudí a sprevádza ho celý deň. Objekty reálneho sveta ako poznámkový blok, telefónny zoznam, mapa, fotoaparát alebo prehrávač hudby nahradili rovnomenné aplikácie a všetky sa zmestia do vrecka nohavíc. 

Počas pobytu v rýchlo rastúcej spoločnosti kde nie každý pracovník firmy mal prístup k počítaču, rôzne oddelenia mali vlastné systémy na internú komunikáciu, pričom neraz to bol obyčajný email, ale s rastom spoločnosti prestali dostačovať, a videl som potenciál práve na zariadeniach ktoré má väčšina zamestnancov, ich inštalácia a nasadzovanie netrvá mesiace, ale minúty. Rovnako som chcel zabezpečiť jednoduchý kontakt na rôznych riešiteľov projektov, keďže  veľa ľudí na seba navzájom nemala kontakt, prístup na server k excel tabuľke s kontaktmi, o ktorej existencii viacerí zamestnanci ani nevedeli. 


\vspace{10pt}
Táto práca sa zaoberá vytvorením mobilnej aplikácie pre Android, ktorá používa najznámejšie technológie v oblasti mobilného vývoja a umožní uľahčenie komunikácie medzi zamestnancami, ktorí nemajú svoj pracovný počítač, ale ich prácu by uľahčilo a zrýchlilo práve zariadenie, ktoré dávno majú.