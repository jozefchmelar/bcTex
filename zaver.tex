\chapter*{Záver}
\addcontentsline{toc}{chapter}{Záver}

Bakalárska práca sa zaoberá vývojom aplikácie pre Android, ktorá by uľahčila organizáciu práce projektovému manažérovi. Sprehľadnila stav projektu, zjednotila ľudí pracujúcich na projekte pod spoločné rozhranie, ktoré na komunikáciu využíva stále používaný email, obyčajné telefonáty a stav projektu ktorý už nie je zakopaný v nekonečnej spleti emailov.

Celá práca bola navrhnutá tak, aby sa do budúcnosti ľahko implementovalo webové, alebo ďalšie mobilné rozhranie, nové funkcie a kvôli rozšíriteľnosti databázy, ďalšie dáta o projekte, prípadne používateľoch. 

Pri vypracovávaní práce sme získali veľké množstvo skúseností. Vďaka analýze sme si mohli prezrieť veľké množstvo frameworkov, databáz, architektonických vzorov pre vývoj aplikácií a posledných     technológií. Z veľkého výberu programovacích jazykov a vzorov sme si vybrali tie najjednoduchšie a najintuitívnejšie, aby  výsledkom našej práce bol čistý a  prehľadný kód s minimálnym technologickým dlhom.

Prišli sme k záveru, že aj zdanlivo jednoducho znejúce zadanie si na vypracovanie vyžaduje veľa času, prehľad v technológiách a trpezlivosť. Vypracovali sme aplikáciu, ktorá funguje na rovnakom princípe ako väčšina najpoužívanejších aplikácii ako sú napríklad Facebook, preto máme do budúcnosti vzácne skúsenosti ohľadom vývoja mobilných aplikácií, ktoré sú zo dňa na deň žiadanejšie. 

Do aplikácie by sme v budúcnosti radi implementovali pridelenie požiadavky konkrétnemu riešiteľovi s notifikáciou o blížiacom sa konečnom termíne a webové rozhranie, ktoré bude už vďaka hotovej serverovej časti rýchlejšie implementované. Ďalej službu monitorujúcu aktivitu používateľov na všetkých obrazovkách a získavanie údajov o chybách pomocou služby \textit{Crashlytics}. Aplikácia je ľahko rozšíriteľná, a preto sa vieme rýchlo prispôsobiť požiadavkám firmy o ďalšiu funkcionalitu.